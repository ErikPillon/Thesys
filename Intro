[English version below - Version française ci-dessous]

È più difficile raggiungere l'apice del successo o rimanerci? Qual'è la differenza tra un campione e una leggenda? 

Sono profondamente convinto che la motivazione, nella vita come nello studio e nello sport, sia tutto. Alle volte questa motivazione arriva da una canzone degli ACDC, da un sogno, dalla speranza... ma alle volte può anche derivare da un bel voto a scuola, da una bella giornata o semplicemente da un sorriso o una bella notizia.

È stato per me un periodo denso e carico quest'ultimo; non brutto, ma duro. Alle volte era difficile continuare a studiare o continuare ad andare avanti ma la motivazione non mi è mai mancata. Spero pertanto con questo progetto di motivare qualcuno, di dare la speranza a qualcuno a cui manca e di ridare vigore e/o gioia a chi l'ha perduta. Lo so, è ambizioso come progetto ma fintanto che non ci si prova non ci si potrà mai riuscire. Pertanto ho deciso di creare una pagina Fb in cui pubblicare solo buone notizie: parlerò di sociologia, di economia, di scienza, di Europa, di nuove iniziative e di nuove scoperte, o almeno ci proverò! Non parlerò tuttavia di politica italiana, li di notizie positive ce ne sono ben poche...

Ho deciso di chiamare la pagina le "Buone Nuove" perchè proprio come nella Bibbia i messaggeri erano portatori delle Novelle Buone ai Re, così mi piacerebbe essere portatore di Buone notizie, per dare la carica ad affrontare la giornata o anche solo per dare un sorriso.


